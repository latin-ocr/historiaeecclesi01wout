264

stitutionem U nigenit‘us declaravit dogmati-
cum, definitivum et irretractabile Ecclesiae
iudicium; omnem ab ea ad generale con-
cilium appellationem et celebre Iansenista-
rum silentium obsequiosum damnavit3 con-
stituit, ut nemo ad ordines sacros, confes-
siones audiendas, munus concionatoris aut
beneficia admitteretur, nisi prius Innocen-
tii X, Alexandri VII et Clementis XI con-
stitutionibus sinceram obedientiam praesti-
tisset; denique declaravit, omnes, qui prohi-
bitos libellos, contra praedictas constitutio-
nes editos, legere,describere aut apud se re-
tinere ausi fuerint, excommunicationis vin-
culo esse ipso facto innodatos. Soanen qui-
dem contra synodi sententiam reclamavit;
12 episcopi pro eo apud regem intercesse-
runt, et 50 advocati Parisienses synodi o‘esta
improbarunt At praestantiores Galliae epi-

scopi et Benedictus Pp. XIII s) nodi decreta
rata habuerunt. Eadem decreta Ludovi-

cus XV sua auctoritate communivit, et con-
tumacem Soanen in abbatia Casae-Dei re-
legavit 1.

Ea Sanitiensis episcopi sors, repetita Be-
nedicti Pp. et Ludovici regis monita, decre-
scensque appellantium episcoporum nume-
rus effecerunt, ut Cardinalis de Noailles,
archiepiscopus parisiensis, tandem ad re-
sipiscentiam se converteret. Anno 1728 lit-
teras pastoralesedidit,quibus constitutionem
Uniqenltzcs demisse et pure acceptavit, om·
nesque litteraS, instructiones aut explicatio-
nes, quas de illa constitutione antea dederat,
revocavit. lta appellantes praecipuum suum
fulcrum amiserunt. Eodem tempore episcopi
plures, improbatis suis appellationibus, bul-
lam Uniyenitus demisse acceptarunt. De
Vintimille, Noaillii anno sequenti mortui
successor,plerosque ecclesiae suae canoni-
cos ad sinceram Bullae acceptationem per-
movit. Eodem anno 1729 Serbona ferme
universali suffragio declaravit, decretum,
quo bullam anno 1714 acceptarat, esse au-
thenticum, eam iterum tanquam dogmati-
cum universae Ecclesiae iudicium accepta-
vit, suamque appellationem et alia eontra
praedictam bullam acta, revocavit. Denique
anno 1730 Ludovicus XV senatum Parisien-
sem, adbuc renitentem, adegit, ut bullam

 

¹ §anitiensis episcopi fautores synodi Ebroduncn-
sis historiam vulgarunt, in qna eius acta vellicat-unt.
Conira qnos videsis libi-um P. F. Lalitcau, episcopi
Sisini-iocum, qui suit nnus c synodi patribus, gal-
lice inscriptum: Ile'sulation d'un oum-uqa intitule',
Histoire dela condamnation de M. l'drv'que de Se-
nes par les prrilats assemhlds ti Embrun.

· EPOCHA xu. A LITIBVS IANSENISTICIS

denuo inter leges publicas referret, quo fa-
cto nemini impune licebat eam publice im-
pugnare aut ab ea appellare. Sic factio ap·
pellantium , quorum multi confugerunt in
Hollandiam‚ quidem valde imminuta, non
tamen exstincta est.

Tunc Appellantes seu Iansenistae‚ narn
illi cum his coaluerunt, ad corroborandam
sectam suam vulgare coeperunt miracula,
quorumdam appellantium defunctorum in·
tercessione, ut dicebant, patrata. Maxime
venditarunt miracula Francisci Paris, dia-
coni Parisiensis, an. 1727 defuncti et in coe·
meterIO s. Medardi sepulti. Huius sancti-
tatem alta tuba cecinere sectarii. Plurimi
ad implorandam eius intercessionem ad see
pulcrum eiusdem accurrebant, et· desum-
ptam inde terram, ceu curandis morbis sa-
lutarem, asportabant. Brevi tempore rumor
de morbis, Francisci intercessione curatis,
curiositas, pecunia ab haereticis distributa
effecerunt, ut concurrentium ad sepulcrum
eius multitudo in dies augeretur. Ab an. 1731
nova et singularia phaenomena in coeme-
terio s. Medardi dederunt hi superbi et
stultissimi rebelles: illi scilicet, qui sepulcro
Francisci incumbebant, vehementibus con-
vulsionibus corripiebantur, quae, corpore
inde amoto, confestim cessabant, quibusque
se a morbis sanatos dicebant; nonnulli, con-
vulsionibus correpti, verba adhortatoria vel
consolatoria ad circumstantes faciebant, aut
contra bullam Uniyenitas declamabant aut
vaticinabantur. Quibus omnibus cum turbae
haud exiguae excitarentur, an. 1732 aditus
ad coemeterium s. Medardi iussu regis in-
terclusus est. Id tamen non impedivit, quo-
minus fanatici contenderent, reliquias Fran-
cisci aut terram sepulcri cius in alia loca
translatas ‚ ubi se insulsis saltibus, saevis
membrorum et nervorum contractionibus,
aliisque excessibus dabant. eadem prodigia
patrare. Quapropter rex an. 1733 turn pri-
vatos tum publicos conventus istorum spa-
sticorum seu convulsiones habentium severe
prohibuit.

Interim tum c confessionibus eorum, qui
miraculose sanati dicebantur,tume testimo-
niis medicorum, qui alios ante vel post vul·
gata miracula curarunt, tum ex assertioni-
bus tcstium oculatorum et auritorum‚ aliis-
que argumentis appellantium fraudes pa-
tefactae sunt. lactata Francisci miracula
practer alios refellerunt Guil. de Vintimille
l'arisiens.et ioan. los. Languet Senonen. ar-
chiepiscopi in litteris pastoralibus, et Lud-
La Tastc, Ordinis s- Benedicti, in litteris

 

