308

saeculis et amplius publicum religionis ca-
tholicae exercitium fuerat proscriptum ,
hoc ipsum cum potestate erigendi ecclesias
an. 1781 Catholicis concessum est, sed cum
magnis restrictionibus, inter quas hae erant,
ut nullas scholas haberent , nullos libros ,
in quibus eorum religio exponeretur, typis
mandarent, quivis indigena, qui a lutherana
religione deficeret, iure civitatis privatus
in exilium mitteretur, nemo , a lutherana
religione alienus, ad munus aliquod publi-
cum vel inter regni Ordines admitteretur.
Tunc Pius Pp. VI vicarIum apostolicum in
Sueciam misit, qui spirituales Catholicorum
indigentias curaret. Plerique autem Catho-
lici in Suecia sunt vel peregrini vel posteri
peregrinorum,et potissimum Holmae atque
Gothenburgi et in eorum vicinia degunt.

Dania —In Dania catholici hac aetate
nondum tolerabantur. Recentiori tamen
tempore leges, contra eos latae , multum
mitigatae sunt, liberumque Religionis exer-
citium iis Hafniae et in aliis quibusdam
locis concessum.

Polonia —In Polonia religionis catholi-
cae prosperitas impedita fuit turn domesti-
cis Polonorum dissidiis, tum bellis, quibus
Russi supremum suum dominium in Polo-
nia stabilire moliti sunt. Anno vero 1772
et sequenti Catharina ΙΙ , imperatrix Rus-
siae, Maria Theresia augusta , seu potius
filius eius Iosephus imperator ΙΙ , et Fride-
ricus II rex Borussiae , regnum Poloniae
ita diviserunt, ut domus Austriaca haberet
magnam partem Russiae rubrae, nimirum
palatinatus Leopolis et Belzae ; Russi possi-
derent Livoniam polonicam, partem Volhi-
niae ‚ magnamque partem Russiae albae
in Lithuania; Borussi vero Borussiam polo-
nicam, seu Pomeralliam, Marffleburgum,
Culmiam et Warmiam3 reliquas provincias
conservaret Stanislaus Augustus II, rex Po-
loniae, quas an· 1795 tria gubernia rursum
inter se diviserunt,regnumque Poloniae a·
boleverunt. Interim in omnibus provinciis
Polonicis, sive a Borussico et Russico slve
ab Austriaco gubernio occupatiS‚Catholicis
liberum religionis suae exercitium conces-
sum est-Verumtamen Catharina II,quamvis
catholicos ritus latini toleraret, Graecos
unitos in Lithuania,VolhInia, Podolia, aliis-
que veteris poloniae provinciis multimodis
divexavit, corum ritum sub poena exilii pro-
scripsit, ecclesias sacerdotibus schismaticis
tradidit, fideles ad frequentanda horum sa-
cra compulit; quo effectum est, ut plura
millia. catholicorum ritus graeci fallacibus

EPOCHA X11. A LITIBVS IANSENISTICIS

promissis, minis et violentiis cesserint atque
ab unitate ad schisma defecerint, plurimi
in SiberIam fuerint relegati, multi ad ritum
latinum transierint 1.

74. Iosephi II innovationes—Iosephus
Imperator II, anno 1765 patri suo ‚ Fran-
cisco I, in imperio, et an. 1780 matri suae,
Mariae Theresiae‚ in Hungariae et Bohe-
miae regnis aliisque Domus Austriacae sta-
tibus successerat. Princeps-inquietus, tur-
bulentus et novitatum amans, ad innovan—
dam rem ecclesiasticam edicta edictis cu-
mulavit· Ut aliqua e multis commemore-
mus: liberam episcoporum cum Apostolica
Sede relationem impedivit; placetum regium
pro omnibus Bulhs, Brevibus ac rescriptis
pontificiis praecepit; episcopis prohibuit‚ne
deinceps facultates quinquennales a Pon-
tifice peterent, mandans, ut ipsi dispensa-
tiones , per eas sibi indultas , propria au—
ctoritate concederent, eademque auctoritate
a casibus, Pontifici reservatiS, absolvet-enm
rem matrimonialem propria lege definiens,
plura canonica matrimonii impedimenta vel
restrinxit vel abrogavit, alia nova consti-
tuit,iudiciumque de causis matrimonialibus,
ecclesiastico foro ademptum, saeculari tra-
didit; immunitatem clericorum realem et
personalem sustulit; permulta utriusque
sexus monasteria suppressit; quamplurima
circa bona ecclesiastica,clericorum munera,
ordinem divini officii praescripsit; sacras
processiones et peregrinationes pias ac spi-
rituales confraternitates abrogavit3 ad for-
mandos clericos seminaria, sic dicta gene-
ralia, ab episcopis independentia, erexit,
eorumque cathedra neotericis theologis et
canonistis tradidit.

Plures quidem epIscopi,cardinalisMigazzi
archiepiscopus Viennensis, cardinalis Ba-
thyany archiepiscopus Strigoniens.‚ et pri-
mas Hungariae, cardinalis de Frankenberg
archiepiscopus Mechliniensis, doctores Lo·
vanienses, aliique contra noxias novitates
libellos supplices ad imperatorem dederunt.
praelatorum expostulationibus suas addidit
NuncIus apostolicus apud aulam Viennen-
sem. Verum Iosephus praelatorum preces
ct monita sprevit, pluresque eorum dure
redarguit.

Pius Pp. VI pluribus litteris Imperatorem
ad meliorem mentem revocare frustra co-
natus, an. 1782 iter Viennam ad Impera,-
torem suscepit. Imperator Pontificem ho·

 

¹ T'liclncr, Op. cil.

p. 202; Μ. de Castora, Hi·-
stoire cle Cathe'rine 11.

