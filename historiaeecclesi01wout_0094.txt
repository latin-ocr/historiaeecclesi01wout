64

71. Norma ss.eleet2·onmn—Ex his s. Cy-
priani verbis expressum satis haberi, obser-
vat Baronius, quae olim esset eligendi R.
Pontificis ratio ¹. Nimirum praemittebantur
preces ad Deum, plebis christianae seu eo-
rum, qui illius vices repraesentabant, desi-
derium et. testimonium audiebatur, Romani
cleri vota et assensus postulabantur; qui-
bus auditis et expensis episcopi, Romae vi-
cini et alii qui in Urbe erant , in comitiis
suffragia ferebant.

Eadem fere erat eligendorum episcopo-
rum ratio. Conveniebant nimirum episcopi
provinciae, in qua sita erat ecclesia vidua ,
postulabantur plebis christianae testimonia,
cleri vota et assensus; quae episcopi iudicio
suo vel confirmabant, et electus a metropo-
lita consecrabatur, vel improbabant, et ele-
ctio repetebatur. « Apud nos , inquit idem
s. Cyprianus, et fere per provincias univer-
sas tenetur, ut ad ordinationes rite celebran-
das, ad eam plebem, cui praepositus ordina-
tur, episcopi eiusdem provinciae proximi
quique conveniant, et episcopus eligatur ple-
be praesente, quae singulorum vitam ple-
nissime novit... ut de universae fraternitatis
suffragio et de episcoporum iudicio episco-
pus ei deferretur²». Idem scripsit Caelesti-
nus Pp. I ad episcopos provinciae Viennen-
sis et Narbonensis. « Nullus, ait, invitis de-
tur episcopus. Cleri, plebis et ordinis con-
sensus atque desiderium requiratur3 »Haec
populi et cleri ecelesiae vacantis testimonia
atque desideria requirebantur,ut arcerentur
indigni, dignoscerentur facilius optimi qui-
que vulgo probati, maiorique cum profectu
electi fungerentur suo ministerio. Postea au—
tem disciplina hac in re iustis ex causis fuit
mutata ⁴¹.

72. Novatz'anz‘ schisma et haeresis —Vi-
dimus, quanta prudentia causa eorum qui in
persecutione Deciana lapsi erant,fuerit defi-
nita. Verumtamen nonnullorum contra lap-
sos severitas, ab Ecclesia merito reprobata,
causam dedit novae sectae, cuius primus dux
fuit Novatianus, e philosopho ethnico chri-
stianus et Romanae ecclesiae presbyter, vir
doctus quidem et eloquens, sed perfidus, arn-
bitiosus et turbulentus. Is aegerrime tulit, s.
Cornelium ad summum pontificatum esse e-

¹ Ad an. ⁶25¹..

'² Epist. 67, alias 68.

³ Epist. 2.

⁴ (js Caeremonfatae electionis Il. Pontificis; Mabillon,
Commenlar. in Ordinem Rom.; 1. 1.. Solvag. Antiquit.
οΙινιζςι. Ι. Ι, c. ἐτη L. Thomassin., Vetus et nov. Eccle-
siae disciplina.

 

, EPOCHA 11. A MORTE S. IOANNIS APOSTOLI

lectum. Praeterea excitatus a Novato pres-
bytero Carthaginensi, schismatis Felicissimi
contra s. Cyprianum praecipuo motore, qui
Romam confugerat, adversus s. Cornelium
insurrexit, quod is lapsos ad poenitentiam et
reconciliationem admittebat. Ei non pauci e
laicis, clericis et confessoribus adhaeserunt,
Ecclesiae denegantes potestatem lapsos ad re-
conciliationem et veniam admittendi, et con-
tendentes, hos ad poenitentiam internam et
ad postulandam a solo Deo delicti sui veniam
esse demittendos. Quapropter Cornelius Pp.
an. 251 copiosum concilium Romae habuit,
in quo confirmatum est, lapsos ad poeniten-
tiam, hacque peracta ad reconciliationem
cum Ecclesia et veniam esse admittendos ;
Novatianus vero eiusque asseclae, 'contra-
rium asserentes, excommunicati sunt. Id ip-
sum in synodis in Italia, Africa et aliis locis
definitum fuit.Tunc Novatianus eiusque se-
ctatores gravissimas calumnias contra Cor-
nelium sparserunt; tres obscuros Italiae e-
piscopos Romam accersitos,qua vi qua frau-
de compulerunt ad ordinandum Novatia-
num episcopum seu pontificem Romanum 3
litterasque encyclicas ad ecclesias dederunt,
ut ab iisdem antipapa Novatianus agnosce-
retur. Sed Cornelius Pp. ecclesias de iis ,
quae in Romana aliisque synodis decreta
fuerant, certiores reddidit.

⁷ Efficacissimam Cornelio Pp. opem tule-
runt ss. Dionysius Alexandrinus et Cypria-
nus Carthaginensis, qui pluribus litteris ec-
clesias hortati sunt, ut schismatie orum com-
munionem vitarent , et unitatis vinculum
non rumperent. In eumdem finem s. Cypria-
nus scripsit eximium librum de unitate Ec-
clesiae,in quo unitatem tum corporis tum ca-
pitis Ecclesiae necessarium demonstrat. Fa-
bius verO, episcopus Antiochenus‚ Novatia-
ni fraudibus circumventus, eidem favebat ,
sed acceptis ss. Dionysii et Cypriani litteris,
ad rem melius examinandam episcoporum
synodum indixit. Quum is priusquam episco-
pi convenissent, obiisset, Demetrius eius suc-
cessor an. 252 synodum habuit, in qua No-
vatianus damnatus est.

Initio quidem Novatiani solis in persecu-
tione lapsis spem reconciliationis ecclesia-
sticae ademerunt3 postea vero Ecclesiae de-
negarunt potestatem reconciliandi quosvis
graviorum peccatorum reos ‚ unde etiam
poenitentiae discliplinam et coniunctam cum
ea reconciliationem abrogarunt, haeresim-
que cuin schismate coniunxerunt. Cum au-
tem per severiorem hanc disciplinam maio-
ris honestatis et singularis sanctimoniae spe-

 

